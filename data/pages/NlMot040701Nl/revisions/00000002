= Tekst van de Motie =
-->
[ [[NlMot040701En| english]]
]
----

(officiële referentie: "motie-Van Dam cs. (Kamerstuk 21 501-30, nr. 52")

== Tekst ==

De Kamer,
 
gehoord de beraadslaging,
 
constaterende dat in de Raad voor Concurrentievermogen van
17 en 18 mei 2004 een politiek akkoord is bereikt over een voorstel om te komen tot een richtlijn ten aanzien van de patentering van software;
 
constaterende dat de minister van Economische Zaken namens Nederland zijn steun heeft betuigd aan dit voorstel,
 
constaterende dat het voorstel op essentiële punten afwijkt van de eerder door het Europees Parlement geaccepteerde tekst;
 
overwegende dat de minister van Economische Zaken de Kamer zeer kort voor de Raadsbijeenkomst onjuist heeft geïnformeerd over de aard van het geagendeerde voorstel, waardoor de Kamer haar controlerende taak niet naar behoren heeft kunnen vervullen;
 
overwegende dat een richtlijn voor patentering van software moet leiden tot harmonisatie van regelgeving binnen de EU opdat uitwassen met betrekking tot softwarepatentering kunnen worden tegengegaan;
 
spreekt als haar mening uit dat het politieke akkoord dat is bereikt in de Raad voor Concurrentievermogen van 17 en 18 mei 2004 onvoldoende waarborgen biedt om uitwassen met betrekking tot softwarepatentering tegen te gaan;
 
verzoekt de regering om deze opvatting van de Kamer over te brengen aan de andere lidstaten;
 
verzoekt de regering om bij de verdere behandeling van het Raadsvoorstel vanuit deze opvatting op te treden en om met ingang van heden haar steun aan het huidige Raadsvoorstel te onthouden,
 
en gaat over tot de orde van de dag.
 
De voorzitter: Deze motie is voorgesteld door de leden Van Dam, Vendrik, Kraneveldt en Giskes. Naar mij blijkt, wordt zij voldoende ondersteund.
Zij krijgt nr. 52 (21501-30).

== Stemmingen ==

=== Stemming motie-Gerkens/Vendrik (niet aangenomen, tekst ook niet opgenomen hier) ===

Aan de orde zijn de stemmingen over moties ingediend in het debat over de softwarepatenten, te weten:
- de motie-Gerkens/Vendrik over de besluitvorming in de Raad voor Concurrentievermogen (21501-30, nr. 51);
- de motie-Van Dam c.s. over onthouding van steun aan het huidige Raadsvoorstel (21501-30, nr. 52).

(Zie vergadering van heden.)

In stemming komt de motie-Gerkens/Vendrik (21501-30, nr. 51).

De voorzitter: Ik constateer dat de aanwezige leden van de fracties van de SP, !GroenLinks, de !PvdA, de Groep Lazrak en de LPF voor deze motie hebben gestemd en die van de overige fracties ertegen, zodat zij is verworpen.

=== Stemming motie-Van Dam c.s. (aangenomen, tekst bovenaan deze pagina gereproduceerd) ===

In stemming komt de motie-Van Dam c.s. (21501-30, nr. 52).

De voorzitter: Ik constateer dat de aanwezige leden van de fractie van de VVD tegen deze motie hebben gestemd en die van de overige fracties ervoor, zodat zij is aangenomen.
