Proposta di Libera Traduzione/Adattamento in Italiano del Testo della Lettera ai Ministri delle Politiche Agricole.
Email Ministro G. Alemanno: ministro.staff@politicheagricole.it
Ministero Politiche Agricole:
Sede centrale
Via XX settembre, n. 20 - 00187 Roma
Centralino: 06 46651 - Telefax centrale: 06 4742314



Oggetto: Direttiva sulla brevettabilità del Software nell'ordine del giorno della Commissione sull'Agricoltura del Consiglio EU come A-Item



Gentile Ministro Alemanno,
alla riunione del Consiglio Europeo dei Ministri dell'Agricoltura e della Pesca di Martedì e Mercoledi, verrà molto probabilmente proposto di inserire all'ultimo minuto la Direttiva COM 2002/0047 (COD) "Sulla brevettabilità delle Invenzioni implementate tramite Computer" (Direttiva sulla Brevettabilità del Software) come A-time.

Questa proposta non dovrebbe venir accettata.
Il governo Italiano si era già schierato contro la brevettabilità del software tout-court, proponendo un emendamento che avrebbe eliminato le ambiguità e che solo le pressioni della presidenza irlandese avevano consentito di aggirare.
Le chiedo di continuare quella critica, anche ora che si tenta di far approvare in una riunione sull'Agricoltura un argomento che nel Consiglio Europeo dei Ministri che lo hanno fin qui dibattuto probabilmente verrebbe respinto. 

Per favore contesti quando il Presidente del Consiglio dei Ministri chiederà conferma dell'Ordine del Giorno (all'inizio), e richieda la rimozione della direttiva sulla brevettabilità del software dall'elenco degli A-items.

Il regolamento del Consiglio richiede che l'ordine del giorno proposto sia inviato con 14 giorni di anticipo. In questo caso, la direttiva sulla brevettabilità del software è stata inserita nell'agenda con neanche due giorni lavorativi di anticipo.

In accordo con l'articolo 4, comma 7-8 del Regolamento del Consiglio, è sufficiente che anche una sola nazione si opponga a questo inserimento tardivo, ma ci si aspetta che siano più di una le nazioni ad opporsi.

Il testo proposto non è supportato da una maggioranza qualificata. E' stato inserito in agenda su una opinabile interpretazione, se non addirittura in violazione, del Regolamento del Consiglio.

1. Il Governo Olandese è stato obbligato dal proprio parlamento a ritirare il supporto a questa direttiva. Una proposta non può essere adottata senza una votazione, e se si voterà, la presidenza Olandese dovrà astenersi. Se la presidenza Olandese non si asterrà, il ministro Brinkhorst potrebbe venir sfiduciato. Questo significa che, continuando l'opposizione del nostro paese, della Spagna, del Belgio e dell'Austria, anche senza l'astensione della Polonia, l'attuale Proposta non gode più di una maggioranza qualificata.

2. Il testo proposto è stato criticato da tutti i gruppi del Parlamento Federale Tedesco (Bundestag) come "carente". Come una risoluzione del gruppo interparlamentare del 30 Novembre 2004 sottolinea, la proposta non soddisfa i requisiti di chiarezza ed equità che una proposta di questo impatto dovrebbe soddisfare.

3. Il 19 Maggio ed il 16 Novembre il Governo Polacco ha affermato che non può supportare la Proposta di Direttiva. Malgrado questo, il ministro europeo della Polonia, che non è titolate del dossier, sotto la pressione della presidenza del Consiglio europeo, fino ad ora è stato riluttante a porre in essere le decisioni del governo polacco.

4. Il Governo Lettone ha chiarito con una dichiarazione unilaterale che non supporterà il testo proposto. Anche i Governi Francese e Ungherese hanno espresso riserve sul testo. In Slovenia, Slovacchia, Portogallo ed Ungheria non esiste praticamente nessun sostegno ai Brevetti sul Software, sia nell'industria che nel governo, se non nella stretta cerchia dei rappresentanti in seno al gruppo di lavoro sui brevetti del Consiglio Europeo.

5. La nuova votazione è necessaria perché il Regolamento del Consiglio richiede una maggioranza qualificata al momento della formale adozione di una Posizione Comune. Un accordo politico può essere adottato, solo se sostenuto con una maggioranza qualificata dei Governi al momento del voto. La "Accettazione come A-item" significa una "Accettazione senza discussione", non "senza votazione". Non ci può essere una accettazione senza votazione. (cfr. http://k.lenz.name/LB/)

6.Il cambiamento nella distribuzione dei voti del 1 Novembre significa che la attuale proposta manca ora di una maggioranza qualificata se anche solo i Paesi Bassi o la Polonia si astengono.

7. Il documento di spiegazione della bozza di proposta è stato reso disponibile solo recentemente, così che al momento della prossima riunione del Consiglio Europeo dei Ministri (della Agricoltura e della Pesca!) saranno trascorse solo metà delle sei settimane previste per consentire la consultazione delle proprie istituzioni nazionali.

8. Il Protocollo sul Ruolo dei Parlamenti Nazionali nel Trattato di Amsterdam incoraggia esplicitamente la partecipazione dei parlamenti nazionali nel processo legislativo Europeo, senza esclusione del Consiglio dei Ministri. Di conseguenza, il tentativo di aggirare l'aggiornamento delle posizioni di diversi parlamenti nazionali (Paesi Bassi e Germania) a questo punto sarebbe illegale.

La direttiva sulla brevettabilità del software sta creando tutte queste difficoltà al Consiglio Europeo dei Ministri perché il Consiglio, tempo indietro, aveva nominato controllori i controllati. Il "Gruppo di Lavoro sulla Proprietà Intellettuale" è al momento costituito dai gestori dei brevetti nelle singole nazioni che si ritrovano ulteriormente nella gestione dell'Ufficio Brevetti Europeo (EPO). Essi non hanno mai voluto trattare costruttivamente sulle questioni in argomento. Hanno ignorato i sostanziali emendamenti approvati dal Parlamento Europeo senza alcuna giustificazione e senza considerare i problemi di politica economica che il Parlamento aveva cercato di considerare. Essi hanno di fatto semplicemente riaffermato l'agreement del Novembre 2002, in cui essi stessi avevano riportato le recenti dottrine dell'Ufficio Brevetti Europeo (EPO). Queste impostazioni, in pratica, autorizzano la monopolizzazione dei Metodi di Business, degli Algoritmi, delle Strutture di Dati e delle Descrizioni dei Processi nella stessa indentica maniera in cui sono attualmente gestite negli USA, senza alcun limite effettivo. Il divario tra queste dottrine e la Proposta di Direttiva votata dal Parlamento Europeo è così ampio che è impossibile da colmare senza una seconda discussione. Il Consiglio Europeo dei Ministri dovrebbe ora iniziare una reale prima discussione della proposta e rilasciare un testo che mostri almeno qualche tentativo di affrontare questi argomenti. Adesso esiste la possibilità di fare questo primo passo. Se non fosse fatto durante la prima lettura in Consiglio Europeo, allora la direttiva difficilmente potrebbe raggiungere un qualunque risultato nel prossimo passo.

In sintesi:
- La attuale proposta sulla Brevettabilità del Software non può essere presentata come A-item e non esiste alcuna necessità perché qualunque ministro nel Consiglio sull'Agricoltura debba accettarlo.
- Ogni tentativo di far passare la proposta così come è attualmente formulata mette in forte rischio la società dell'infomazione europea ed è incompatibile con l'attuale Regolamento del Consiglio Europeo dei Ministri.

Per un ulteriore approfondimento sull'argomento, mi permetto di indicarle il sito della FFII Europe:
http://demo.ffii.org/letter.html
http://www.ffii.org

Grazie per l'attenzione
