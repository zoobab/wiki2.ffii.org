## -*- dok: com050228; lang: ca; coding: iso-8859-1; mode: fundamental; -*-
## datum: 2005-02-28
= La Comissió no vol recomençar la directiva de patents de programari =
->
[ [[Com050228Fr| français]]
| [[Com050228En| English]]
| [[Com050228De| deutsch]]
]
[ [[Europarl050224En| EP restart]]
| [[Restart050202En| JURI Restart]]
| [[Restart050217En| Restart]]
| [[SwpatcecEn| CEC]]
| [[SwpatcninoEn| Patent News]]
]
----
''Note: This Pr it's about the same fact, but an independent PR''

Segons informen diverses noticies, citant fonts de la Comissió, la
Comissió ha decidit denegar la petició del Parlament Europeu per
tornar a començar la directiva de patents de programari des del
començament.

El Parlament havia demanat que es tornès a trametre la directiva al
Parlament Europeu i es descartessin la primera lectura al Parlament
Europeu de setembre de 2003 i l'acord polític al Consell del maig de
2004. Sobre aquesta petició del Parlament el seu comité d'afers
jurídics va votar amb 19 vots a favor, 1 en contra i 1 abstenció, la
Conferència de Presidents (els caps dels grups parlamentaris) ho van
aprovar per unanimitat i el plè del Parlament ho va demanar per
assentiment, sense cap objecció.

La Comissió Europea, però, no ha volgut concedir-ho. Segons el que ha
sabut la FFII, el motiu seria que el comissari de Mercat Interior,
McCreevy no vol presentar un text nou al Parlament Europeu, i sap que
si accedís al reinici els seus col·legues de la Comissió responsables
de Societat de la Informació i Competència no permetrien que tornés a
presentar un text tan radicalment favorable a les patents de
programari. La decisió s'ha pres sense vot a la Comissió,
segons Antonia Carparelli, responsable de relacions amb el Parlament.

El proper 7 de març el Consell de Competitivitat podria adoptar el
text de maig, que imposaria patents de programari, també sense
votar-lo explícitament. L'acord polític es va aprovar al maig, amb el
vot contrari de l'estat espanyol i l'abstenció d'Àustria, Bèlgica i
Itàlia. Polònia també es va abstenir però finalment figura com a vot
favorable i ha redactat una declaració unilateral molt crítica amb el
text de maig. Avui en dia els governs favorables ja no tenen majoria,
però això no seria impediment si s'adoptés sense votar. El parlament
alemany i el senat espanyol han votat unanimement mocions que demanen
que els governs respectius "utilitzin la seva influència" per canviar
el text o "busquin una majoria contrària" al text de maig.  El
parlament holandès ha aprovat dues mocions en contra de les patents de
programari, i al parlament danès hi ha una majoria contrària a les
patents de programari.

Els estats contraris a les patents de programari encara poden salvar
la directiva si es mantenen ferms i tenen la valentia de demanar una
cosa tan simple com un nou vot que evidencïi la manca de majoria. Si
només uns quants són fidels als parlaments respectius o a les seves
pròpies declaracions es crearà una minoria de bloqueig, que poden
fer servir per ajornar el text fins que no s'obrin renegociacions. 
Si pel contrari decideixen no fer res i deixar que l'acord polític
de maig s'adopti per assentiment, serà molt trist per a la legitimitat
democràtica de les institucions europees.

També serà trist per al mercat informàtic, els drets dels ciutadans
i el progrès de la informàtica, però aquest perill no serà tan definitiu
com el precedent que sentaria la decisió del Consell. Encara que el
Consell ignori els representants de la ciutadania europea dels diferents
parlaments, la directiva tornaria al Parlament Europeu per a una segona
lectura. 

És improbable que el Parlament Europeu accepti un text tan radicalment
favorable a les patents de programari, vist el que ha fet en aquesta
legislatura i l'anterior. Per tant li queden les opcions d'intentar esmenar
el text i veure si el Consell en segona lectura no és tan cabut, o de
rebutjar directament el text i mostrar alhora la seva oposició a les patents
de programari i a maneres de dictar lleis "poc estètiques" com deia 
el ponent de la directiva, l'eurodiputat Michel Rocard. 

Això fa més difícil entendre quin objectiu persegueix la Commissió al
denegar el reinici ara. Si el Consell no acaba acceptant els criteris
restrictius que va aprovar el Parlament la directiva acabarà rebutjada
pel Parlament Europeu. Si la Comissió vol retirar la directiva ho
podria haver fet, no calia que la deixés seguir el procès entre dues
institucions enfrontades.  Semblaria que o bé la Comissió pensa que el
Consell renegociarà, o que el Parlament cedirà i admetrà patents de
programari o que li pot servir de res enfrontar-se amb el Parlament.

En qualsevol cas, si realment vol harmonitzar i clarificar la
legislació i dotar de competències en patents de programari el
tribunal de Justicia de la UE com diu, el millor que podria fer és 
fomentar la renegociació al Consell.

No tinc temps/esma ara de posar totes les adreces rellevants. Si tinc
temps les afegeixo demà. 

Podeu mirar: 

La nota de premsa de la FFII
http://wiki.ffii.org/Com050228En

Els comentaris del professor Lenz de dret europeu sobre les "normes no
escrites" de no renegociar al Consell (bàsicament els aconsella que
aprenguin a escriure les seves normes abans d'imposar-nos directives a
nosaltres segons "normes no escrites").
http://k.lenz.name/LB/archives/000994.html

La sol·licitud de renegociació al Consell que vam fer fa un mes
diverses organitzacions (aquí hi ha enllaços a més informació 
sobre la situació)
http://patents.caliu.info/puntB.html

Sobre la sol·licitud del Parlament de reiniciar la directiva
que ara la Comissió ha denegat
http://patents.caliu.info/nota20050203.txt
http://wiki.ffii.org/Restart050217En
http://wiki.ffii.org/Europarl050224En

Sobre la moció unànime al senat espanyol
http://wiki.ffii.org/Senado050208En
http://wiki.ffii.org/Senado050208Es

Recollida de signatures d'agraïment al senat espanyol
http://graciassenado.hispalinux.es/

més noticies
http://wiki.ffii.org/SwpatcninoEn
----
http://patents.caliu.info / http://EuropeSwPatentFree.hispalinux.es
