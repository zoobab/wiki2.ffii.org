## -*- dok: ffiigov0412; lang: sv; coding: iso-8859-1; mode: fundamental; -*-
## keyws: EU, Council, environment, agriculture, fisheries, A-item, B-item, software patents, directive, patentability, computer-implemented invention
->
[  [[LtrFfiiGov0412En| EN]]
| [[LtrFfiiKuenast0412De| DE]]
| [[LtrFfiiKuenast0412Fr| FR]]
]
[ [[SwpatcninoEn| News]]
| [[Cons041215En| Council Rush]]
| [[Cons041217En| Council Chaos]]
| [[ConsRevers04En| Council Reversal]]
]
----

== 2004-12-18: Brev/FAX till Regeringen: Stryk mjukvarupatentdirektivet från dagordningen på rådsmötet! Förslaget har inget stöd i sin nuvarande form. ==

Kära ministrar Ann-Christin Nykvist och Lena Sommestad.

Vi skriver till er för att vi känner stor oro av två anledningar:
 * Det kontroversiella direktivet om patent på "datorrelaterade uppfinningar" har [[http://kwiki.ffii.org/Cons041217aEn|omväxlande annonserats]] som en A-punkt på dagordningen för rådsmötena 20 respektive 21-22 december.
 * Trots att det står att direktivet skall antas på [[http://register.consilium.eu.int/pdf/su/04/st15/st15967.sv04.pdf|dagordningen för Coreper 1. den 10 december]] (under punkt 5) togs frågan inte upp på EU-nämndens möte den 17 december.
 
Vi ber er därför agera under rådsmötets öppnande.

 * Dagordningens (och A-punkternas) godkännande äger rum i början av mötet, varför ordförandens fråga om huruvida dagordningen kan godkännas omedelbart måste besvaras med ett krav på att stryka mjukvarupatentdirektivet som A-punkt från dagordningen.
 * Spanien, Italien, Polen, Österrike, Belgien och Lettland förväntas stödja varje inititativ att avlägnsa mjukvarupatentdirektivet från dagordningen. 
 * Ett alternativ till att avlägsna A-punkten från dagordningen är att föreslå att den tas upp som B-punkt med efterföljande omröstning.

Direktivet är oerhört kontroversiellt, och vi beklagar att det åligger er att se till att det inte formellt antas i sin nuvarande form. A-punktlistan på den föreslagna dagordningen kan inte godkännas av tekniska skäl (se rådets arbetsordning artikel 3 och Amsterdamfördraget gällande information till de nationella parlamenten). Den politiska överenskommelsen från den 18 maj är inte giltig och den föreslagna direktivtexten kan därför inte antas som en gemensam ståndpunkt.

Skäl till att stryka mjukvarupatentdirektivet från A-punktlistan:

 1. Den polska regeringen har i maj och i november klargjort att den inte stödjer rådets förslag. I och med att medlemsländernas röstvikter förändrades per 1:a november i år har rådets förslag därmed inte längre kvalificerad majoritet.
 1. Tweede Kamer har med 3/4 majoritet beslutat dra tillbaka Hollands stöd för den föreslagna texten i händelse av en ny omröstning, vilket innebär att förslaget inte skulle ha kvalificerad majoritet, givet andra medlemsländer inte ändrar uppfatting.
 1. Det finns inget officiellt uttalande från Polen eller Holland att de ändrat uppfattning.
 1. En ny omröstning är nödvändig eftersom ett antagande av en gemensam ståndpunkt förutsätter att en kvalificerad majoritet existerar vid tidpunkten för antagandet.
 1. Rådets förslag har kritiserats av alla tyska politiska partier för att vara ofullständigt. I synnerhet gällande att det inte uppfyller kraven på klarhet och balans som måste ställas på ett så pass viktigt direktiv.
 1. [[http://register.consilium.eu.int/pdf/su/04/st11/st11979-ad01.sv04.pdf|De förklarande dokumenten]] till rådets förslag har inte gjorts tillgängliga inom den tidsfrist som rådets arbetsordning föreskriver. Överläggningar på nationell nivå är mycket viktiga, vilket exemplifieras av att man i Holland nu har tvingats till en särskild parlamentarisk session inlagd efter corepermötet 15 december.
 1. Rådets "utkast till motivering" förklarar att flera av europaparlamentets viktigare ändringsförslag förkastats med att de inte återspeglar "etablerad praxis" och att de skulle strida mot medlemsstaternas "internationella åtaganden enligt TRIPS-avtalet".
   * [[http://www.nosoftwarepatents.com/phpBB2/viewtopic.php?t=222|Den partiöverskridande motionen]] från de fyra största partierna i tyska Bundestag noterar att TRIPs uttryckligen kräver upphovsrättsligt skydd av datorprogram, och inte alls kräver en utökning av patentsystemet till programvara.
   * Oron som uttrycks av den tyska motionen och det tyska justitiedepartementet antyder att det snarare är "etablerad praxis" som borde anpassas till direktivet, inte tvärt om.
 1. Amsterdamfördraget uppmanar de nationella parlamenten att aktivt delta i !EUs lagstiftningsprocess. Ministerrådet är inte undantaget uppmaningen, vilken ställer krav på att åsikter från nationella parlament inkluderas i processen. Att motverka ett sådant deltagande undergräver legitimiteten i ministerrådets beslut.

Slutsats:
 * Utan en ny omrösting och utan iakttagande av de tyska och holländska parlamentens ställningstaganden saknar ett antagande av rådets nuvarande förslag all legitimitet.
 * Att på något av rådsmötena 20-22 december anta förslaget i sin nuvarande form bryter mot rådets arbetsordning.

Med vänlig hälsning,
