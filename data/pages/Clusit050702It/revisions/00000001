[http://www.clusit.it/ Clusit (Associazione Italiana per la Sicurezza Informatica)]: L'Associazione è contraria alla brevettabilità del software

  Riportiamo il testo di un messaggio che il Clusit ha appena inviato a
  tutti gli europarlamentari italiani.

  "In vista del voto previsto dal Parlamento Europeo il prossimo 6 luglio,
  il Clusit, l' Associazione Italiana per la Sicurezza Informatica , che
  rappresenta oltre 400 imprese ed organizzazioni, significative per
  l'intero Sistema Paese, esprime la sua contrarietà all'ipotesi di
  brevettabilità del software, in quanto ritiene che tale approccio
  costituisca un freno allo sviluppo di adeguati sistemi di sicurezza che
  basano la propria solidità su protocolli e standard aperti arricchiti e
  rafforzati dalla collaborazione del maggior numero di contributi
  possibili.
  
  Le sfide alla sicurezza a cui si dovrà far fronte nell'immediato futuro,
  richiedono un approccio di grande apertura, le reti e i sistemi su cui
  il nostro paese e l'Europa baseranno il proprio futuro potranno essere
  adeguatamente protette solo con uno sforzo cooperativo di molteplici
  soggetti, che garantisca ai sistemi di sicurezza facilità di
  integrazione e soprattutto tempestività nella adozione di contromisure
  efficaci e condivise".


(citazione dalla newsletter del 30/06/2005 di [http://www.clusit.it/ Clusit  Associazione Italiana per la Sicurezza Informatica])
