= Lettera aperta per uno stretto controllo democratico del Consiglio dell'Unione delle Banane =

----

Onorevoli parlamentari di uno stato membro dell'Unione Europea,

Il vostro ministro XXX ha la grave responsabilità di scegliere se aprire o non aprire le porte ai brevetti software in Europa (1). Attualmente, nel segreto delle loro buie stanze, degli sconosciuti amministratori di brevetti del Gruppo di lavoro del Consiglio sulla proprietà intellettuale (brevetti) stanno già decidendo la posizione del vostro paese sulla questione e lo stanno facendo senza alcun controllo da parte del pubblico. Quando la loro proposta sarà sul tavolo del Consiglio, sarà praticamente impossibile modificarla.
Questi funzionari rappresentano i rispettivi ministeri nazionali ma, a causa dell'apparente tecnicità della questione,
vengono spesso selezionati tra lo staff dei rispettivi uffici brevetti nazionali. Dato che spesso i ministeri seguono le indicazioni dei loro gabinetti, questi funzionari hanno un potere decisivo.
 
Nella prima lettura di questa direttiva, i documenti ufficiali emessi da questo gruppo di lavoro si sono rivelati il testo più estremo per la brevettabilità illimitata del software e dei metodi aziendali (2), approvato formalmente lo scorso 7 marzo. La presidenza di Lussemburgo ha usato una procedura sconosciuta per ignorare la volontà di tre paesi che volevano
riaprire i negoziati (3). L'accesso a questi documenti è stato rifiutato fino all'ultimo "a causa della natura sensibile dei negoziati e all'assenza di un interesse pubblico sostanziale" (4).
 
La Presidenza di Lussemburgo ha proposto un'agenda molto affrettata, in base alla quale gli amministratori anonimi dei brevetti di ogni paese dovrebbero prendere posizione sugli emendamenti proposti dal comitato per gli affari legali del Parlamento Europeo. Questa iniziativa del Consiglio comporterà probabilmente un indebolimento della trasparenza del lavoro del Parlamento,
spingendo i membri del Parlamento Europeo a votare per emendamenti sui quali gli amministratori anonimi dei brevetti possono essere d'accordo.
 
Dai verbali degli incontri segreti tenutisi lo scorso 27 maggio e 3 giugno (5), che sono trapelati all'esterno, risulta che la maggior parte degli amministatori anonimi dei brevetti sfrutta ancora il proprio anonimato per promuovere l'ampliamento della brevettabilità, nell'interesse degli uffici brevetti europeo e nazionali, nei quali hanno quasi tutti un ruolo attivo. Non è raro che le persone che partecipano a queste riunioni siedano anche nel consiglio di amministrazione dell'Ufficio Brevetti Europeo.
 
Quindi, vista l'agenda molto rapida definita dalla Presidenza (6), vi esortiamo a: 
 1. non dare mandato alla Presidenza di Lussemburgo per la discussione di questo problema se la posizione del vostro paese non è stata approvata dalla vostra assemblea democratica;
 1. scrivere una bozza di risoluzione in cui si chiedono da 3 a 4 mesi per la seconda lettura del Consiglio;
 1. pianificare con urgenza un'agenda di discussioni in Parlamento in merito a questo problema cruciale per la sopravvivenza di una società dell'informazione competitiva e aperta.
 
Vorremmo che la democrazia e la trasparenza abbiano la meglio sull'arroganza e sulla non trasparenza dell'organo più potente dell'Unione Europea.
 
Il sottoscritto
 
scrivere il proprio nome
----

== Riferimenti ==

1 http://swpat.ffii.org/log/intro/index.en.html
  
2 http://swpat.ffii.org/log/04/cons0518/index.en.html

3 http://wiki.ffii.org/Cons050307En

4 http://www.ffii.org/~jmaebe/swpat/council20040423.html

5 Verbali trapelati dagli incontri segreti del Gruppo di lavoro del Consiglio sulla proprietà intellettuale (Brevetti) tenutisi lo scorso 27 maggio e 3 giugno: http://swpat.ffii.org/log/05/cons0527/

6 http://wiki.ffii.org/TrilogAgendaEn 


----

== Istruzioni ==

 * Sostituisci XXX con il nome del tuo ministro responsabile (chi è?)
 * Invia la lettera via fax. posta elettronica oppure posta cartacea al tuo parlamentare nazionale italiano. Link forse utili:
   * [[http://www.camera.it/deputatism/245/documentoxml.asp|indirizzi dei deputati]]
   * [[http://www.camera.it/chiosco.asp?content=deputati/composizione/_Deputati2001&position=Deputati\Elezioni%20%20della%20XIV%20legislatura\Eletti|elenco deputati per circoscrizione]]
   * [[http://www.senato.it/leg/14/BGT/Schede/Attsen/Sen.html|elenco alfabetico dei senatori]]

----

Questa è la traduzione in italiano della lettera aperta in lingua inglese.

Originale: [OutOfControl0506010En]
