= Valmöte om IT-politik, Lund tisdag 25 maj 19.00 =
[[http://www.sslug.dk|SSLUG]] ordnar valmöte på [[http://www.lth.se/|LTH]] i Hörsalen, Kårhuset, Sölvegatan 22 A. Sätt upp en [[http://tinyurl.com/394g3|affisch]]! Titta på [[http://tv.sslug.dk/|Internet-TV]]!
= Sänds direkt via Internet på http://tv.sslug.dk/ =
----
Nu stundar valet till EU-parlamentet. Utfallet av valet kan komma att påverka den svenska och europeiska IT-branschen på flera olika sätt. Av speciellt intresse är förslaget till direktiv om mjukvarupatent som kommer att avgöras av det nya parlamentet i en omröstning hösten 2004. Därför anordnar [[http://www.sslug.dk|SSLUG]] [[http://www.sslug.se/moede/hygge/2004-05-25/|ett valmöte om IT-politik]] tillsammans med [[http://www.df.lth.se/|Datorföreningen vid Lunds Universitet och Lunds Tekniska Högskola]]. Det blir en paneldebatt med representanter från de politiska partierna. 
----
Frågor från publiken i lokalen och via Internet kommer att varvas under mötet. Internetpubliken kan skriva in frågor här: http://sslug.sr-ruc.dk och rösta på de frågor de tycker är viktigast (på sidan loggar du in med användarnamn och lösenord). En moderator gör sedan ett urval som passar med hur diskussionen utvecklar sig.
----
== I panelen: ==
 * Moderaterna - [[http://www.branimir.nu/|Branimir Knezevic]]
 * Kristdemokraterna - [[http://www.andreasolofsson.net/|Andreas Olofsson]]
 * Folkpartiet - [[http://www.asenius.nu/index3.html|Maria Åsenius]]
 * Centerpartiet - [[http://www.centerpartiet.se/templates/Infosida____27973.asp|Ilan Sadé]]
 * Miljöpartiet - [[http://www.mp.se/default.asp?mainframe=templates/template_77.asp_Q_avdnr_E_12165_A_number_E_26635_A_avdelning_E_11913|Carl Schlyter]]
 * Vänsterpartiet - [[http://www.vansterpartiet.se/cs-media/PUB_Omoss/jpg/000019595.jpg|Vilmer Andersen]]
== Ämnen: ==
 * mjukvarupatentdirektivet
 * Linux och opensource-programvara
 * Internet och öppna standarder, se t.ex http://www.aaben-standard.dk/
== Dagordning: ==
 * Välkomsthälsning och presentation
 * Kort presentation av varje partis IT-politiska ståndpunkter
 * Frågor från publiken och debatt
 * Avslutning
----
SSLUG ordnade också ett valmöte [[http://www.sslug.se/moede/hygge/2004-05-13/|13 Maj i Köpenhamn]], 
detta mötet är inspelat och kan ses på http://tv.sslug.dk . De som bor i Stockholmstrakten och är intresserade av patentfrågan kan gå till en diskussion på [[http://kwiki.ffii.org/index.cgi?DemoStockholm0405Sv|ISOC-SE den 27 maj i Stockholm]]
----
== Förslag på frågor till politikerna ==

 * Känner du till att petitionen mot mjukvarupatent har över [[http://petition.eurolinux.org/|320.000 (trehundratjugotusen) underskrifter]]?

 * Tänker du rösta för Parlamentets artikel [[http://swpat.ffii.org/papers/europarl0309/#art3a|3a]], [[http://swpat.ffii.org/papers/europarl0309/#art5|5a]] och [[http://swpat.ffii.org/papers/europarl0309/#art6|6a]] i andra läsningen om direktivet till hösten?"

 * Tänker du rösta mot hela direktivet om inte ovannämnda artiklar får absolut majoritet?

 * Flera politiker har redan skrivit på "[[http://swpat.ffii.org/papers/europarl0309/demands/index.sv.html|Handlingsförslag (II)]]", vill du också göra det? Om inte, varför inte?"

 * Tycker du att offentlig förvaltnings hemsidor ska följa öppna Internet-standarder?

 * Ska skattemedel verkligen anvädnas till mjukvara som kostar pengar när det finns gratis alternativ? (dvs, dom får gratis alternativen, vill dom ha mer så får dom använda sin lön till det.)

 * Känner du till att funktioner i 24-timmarsmyndigheten är patenterade av amerikanska och japanska bolag?

 * Kan du garantera att man inte ska behöva betala en patentlicens för att ta del av offentliga handlingar i framtiden?" 

 * Dokument som enligt offentlighetsprincipen skall vara tillgängliga lagras idag i hemliga filformat. Om man accepterar patent på filformat, är du då för tvångslicenciering av sådana patent? Varför? Varför inte?"

 * Är du beredd att foreslå en tvångslicens om Acacia Technologies vill ha pengar för att Lunds Universitet [[http://www.prv.se/svp/jsp/details.jsp?ansnr=992013466&kap=-21&tidnr=200406|streamar sin undervisning]]?

 * Tord Jansson blev uppmanad att ta bort källkod från nätet av en patentinnehavare. Anser du att det är förenligt med yttrandefriheten att en programmerare måste ha patentlicens för att publicera text på nätet?

 * Anser du att Europaparlamentet ska få större makt över lagstiftningsprocessen i EU?

 * Har ni någonsin träffat en datorprogrammerare, dvs. inte patentjurist, företagschef eller lobbyist, utan helt vanlig programmerare, som varit positivt inställd till mjukvarupatent?
