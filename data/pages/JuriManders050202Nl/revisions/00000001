Transcript van de [http://mm.ffii.org/Juri20050202Transcript opname] van de eerste toespraak van Dhr. Manders in JURI 2005-02-02. Engelse vertaling op JuriManders050202En

Dankjewel voorzitter, meneer McCreevy, dat u mij het woord heeft gegeven,
Ik wil 2 dingetjes aanstippen: de eerste is u zou gaan kijken welke wetgeving
we nodig hebben, ook de implementatie, ik zou u willen verzoeken ook te kijken
naar de '''interpretatie''' per lidstaat, want ik denk dat daar hele grote verschillen
liggen.

Dan wil ik aanhaken bij wat zowel collega Rocard als deheer Lehne al hebben
aangereikt, en dan blijkt ook alweer uit de vertaling (vandaar dat ik het nu
in het Nederlands doe): we hebben het steeds over `software-octrooieerbaarheid',
maar daar gaat het juist niet om. Het gaat juist over `in computers geimplementeerde
uitvindingen', vandaar ook dat we zeggen de `CII-directive', en die hele discussie is
naar mijn mening totaal vergiftigd met valse argumenten, oneigenlijke argumenten,
en willens en wetens collega's op het verkeerde spoor zetten, dus er zijn nu duidelijk
een aantal kampen, voor en tegenstanders, en u loopt een enorm risico denk ik, als
het direct wordt weggegestemd, dat er voor de industrie een totale brain-drain richting
China en de VS zal ontstaan, en ik denk dat dat nooit de bedoeling is van de
Lissabon-doelstellingen. Ik wil u daarom verzoeken, of ik wil u vragen wat u ervan
vindt, om een adempauze in te lassen door het voorstel in te trekken en met een
voorstel te komen waarbij het systeem van het gemeenschapsoctrooi totaal wordt herzien
en inderdaad ik heb destijds met Andre de Pallazzio (?) (afgebroken)

(switch naar tolk, zie verder het Engelse transcript op JuriManders050202En )

Later komt Dhr Manders weer aan het woord:

Dank u voorzitter.

Ik wil vermelden dat we ook een gemeenschapsoctrooi nodig hebben om, als we dan toch een impact-assesment doen, dat we dan ook eens gaan kijken daarnaar, om een totaal Europees gemeenschaps-octrooi-systeem te hebben.
Inclusief deze richtlijn, want het heeft met elkaar te maken.
Niemand wil software patenteren, dat gebeurt er wel, dus dat moeten we afschermen waar we dat wel en waar we dat niet willen, iedereen over eens.
Maar ik denk dat, en dat is meerdere malen gezegd, zelfs collega Mastenbroek heeft dat aangehaald, en ook de Commissaris, dat het bijzonder hard nodig is om zo snel mogelijk met een Europees gemeenschapsoctrooi te komen. EPO heeft ook al aangekondigd dat ze daaraan mee willen werken.
Dus wellicht kan dat mee worden genomen met de impact-assessment, en dat dan de commissie komt met een totaal nieuw, volledig pakket. Dat is dhr Bolkestein niet gelukt, de talen waren toen een probleem, maar ik denk dat nu de tijd rijp is en dat mensen voldoende inzien dat het niet meer werkt om met 21 talen een Europees patent te hebben, en dan hebben we meteen 2 vliegen in een klap, en ik denk ook dat we er dan allemaal achter kunnen staan.
