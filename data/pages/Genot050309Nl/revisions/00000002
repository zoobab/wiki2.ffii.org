... please translate from FR [Genot050309Fr] ...

COMMISSIE VOOR HET BEDRIJFSLEVEN, HET
WETENSCHAPSBELEID, HET ONDERWIJS, DE
NATIONALE WETENSCHAPPELIJKE EN
CULTURELE INSTELLINGEN, DE MIDDENSTAND
EN DE LANDBOUW




    * BEKNOPT VERSLAG (voorlopige versie): http://www.dekamer.be/doc/CCRA/pdf%5C51%5Cac523.pdf (pagina 28 à 31 = PDF pagina 34 à 37)
    * INTEGRAAL VERSLAG (voorlopige versie): http://www.dekamer.be/doc/CCRI/pdf%5C51%5Cic523.pdf (pagina 30 à 33 = PDF pagina 36 à 39) 

17 Samengevoegde vragen van - mevrouw Zoé Genot aan de minister van Economie, Energie, Buitenlandse Handel en Wetenschapsbeleid over "de Europese Raad Concurrentievermogen op 7 maart" (nr. 5892) - mevrouw Camille Dieu aan de minister van Economie, Energie, Buitenlandse Handel en Wetenschapsbeleid over "de bespreking van de dienstenrichtlijn op de Raad Concurrentievermogen van 7 maart" (nr. 5942)

17.01 Zoé Genot (ECOLO): Op 7 maart jongstleden kwam de Europese Raad voor de Mededinging samen. Het thema van de softwarepatenten werd reeds in december door de Raad behandeld, in tegenstelling tot wat u toen in de Commissie verklaarde. Waarom ging men niet akkoord om dit dossier als een punt B te behandelen, ondanks het verzoek van verscheidene landen waaronder Polen? De enige rechtvaardiging die de commissaris voor die weigering zou hebben gegeven, betrof procedurekwesties. Welk standpunt heeft België ter zake ingenomen? Het Europees Parlement uitte verscheidene bezwaren tegen die patentrichtlijn, waarmee de Commissie naar zijn mening onvoldoende rekening heeft gehouden. Het huidige standpunt van de Europese Ministerraad werd door talrijke parlementaire fracties afgekeurd. De commissarissen erkennen nu dat de tekst inzake de vrijmaking van de diensten niet ideaal is en dat het beginsel van het land van oorsprong gevaarlijk is, maar leggen daarnaast ook tegenstrijdige verklaringen af. Wat is nu eigenlijk de stand van zaken in dit dossier?

17.02 Camille Dieu (PS): Het Luxemburgse voorzitterschap zou de octrooieerbaarheid van in computers geïmplementeerde uitvindingen als punt A inschrijven, wat betekent dat het punt zonder bespreking werd goedgekeurd. Welk standpunt neemt ons land, dat zich in 2004 bij de stemming onthield omdat het inzag dat het er niet zou in slagen een blokkeringsminderheid tot stand te brengen, vandaag in? Uit de recente verklaringen van commissaris Charlie McCreevy blijkt dat de Commissie bereid is het voorstel van richtlijn met betrekking tot de diensten te herzien. Niet alleen de notie land van oorsprong, maar tal van andere punten doen vragen rijzen. Welk standpunt nam de Commissie naar aanleiding van de Raad van 7 maart in? Hoe reageerden België en de andere lidstaten? Wat is de stand van zaken van de richtlijn betreffende de oneerlijke handelspraktijken en het REACH-systeem?

17.03 Minister Marc Verwilghen (Frans): Naar aanleiding van de Raad Concurrentievermogen van 17 en 18 mei 2004, nam België met betrekking tot de softwareoktrooien een drievoudig standpunt in. Ten eerste schonk de eenvoudige vermelding van de toepasbaarheid van het mededingingsrecht ons land geen voldoening. Om die reden pleitten we
ervoor een bepaling op te nemen waarbij sommige vormen van compatibiliteit niet als piraterij worden beschouwd.

Ten tweede heeft België gevraagd het principe dat een computerprogramma in broncode, doelcode of in enige andere vorm niet als een octrooieerbare uitvinding kan worden beschouwd, in de richtlijn op te nemen. Ten derde heeft België de amendementen nrs 107 en 69 van het Europees Parlement met betrekking tot het begrip "technische bijdrage" goedgekeurd.
Het Luxemburgse voorzitterschap zet de bespreking van titels VI tot en met IX van het REACH-voorstel in de ad hoc werkgroep voort. In mei zal tevens een workshop worden georganiseerd om uit te maken of REACH op de KMOs kan worden toegepast. Tijdens de bijeenkomst van de Raad voor de Mededinging op 6 en 7 juni 2005 zal het voorstel opnieuw ter tafel liggen. Op 24 februari 2005 keurde het Parlement met een ruime meerderheid de negentien amendementen goed die op het verslag van mevrouw Bressaud inzake het oneerlijke handelsbeleid werden ingediend. Ook die richtlijn zal tijdens de bijeenkomst van 6 en 7 juni door de Raad voor de Mededinging worden behandeld.

17.04 Zoé Genot (ECOLO): Wij vinden dat de door de Commissie voorgestelde tekst inzake de softwarepatenten veel minder ver gaat dan de tekst van het Parlement. Ik had dan ook gehoopt dat België zich zou aansluiten bij de landen die de tekst van de Commissie opnieuw willen bespreken door van deze richtlijn een punt B te maken.

17.05 Minister Marc Verwilghen (Frans): Niemand heeft gevraagd dat die richtlijn een punt B zou worden!

17.06 Zoé Genot (ECOLO): Ik heb iets anders vernomen. Naar verluidt maken sommige parlementen zich zorgen over de richtlijn en vragen zij hun regeringen de tekst, die niet met de tekst van het Europees Parlement overeenstemde, opnieuw te bespreken.
Ik vind het spijtig dat de landen die aanstuurden op een tekst die dichter bij de tekst van het Parlement lag, het niet eens zijn kunnen worden. Het verheugt mij dat de richtlijn over de liberalisering van de diensten opnieuw ter tafel ligt, maar het verbaast mij dat in afwachting de bespreking van de artikelen 14 en 15 in het COREPER wordt voortgezet. Wanneer zal de Commissie de geamendeerde tekst ter tafel leggen?

17.07 Camille Dieu (PS): De tekst over de octrooien op software zal in een tweede lezing door het Europees Parlement worden behandeld, wat het proces zal demcratiseren. Wij volgen de evolutie. De herziening van de dienstenrichtlijn is voor ons een goede zaak want we zijn er van bij het begin tegen gekant. We zullen u in dit verband opnieuw bevragen en we zullen u aans ons standpunt herinneren.
Het incident is gesloten.
