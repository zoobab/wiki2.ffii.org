1.  1.  -\*- dok: Restart050202; lang: hu; coding: iso-8859-2; mode:
        fundamental; -\*-

Brüsszel, 2005 február 2.

Az európai Parlament jogi bizottsága (JURI) nagy többséggel döntött
arról, hogy felkéri a Bizottágot -az EU kormányát- a szoftverszabadalmi
direktíva jogalkotási folyamatának újraindítására. Csupán két vagy három
ellenszavazattal és egyetlen tartózkodással a döntés elsöprő támogatást
kapott, minden párttól.

A döntés az Európai Parlamenti Képviselők erőteljes kijelentése arról,
hogy a Tanács szövege, és az általa okozott felzúdulás egyszerűen nem
egy követhető út. Most a Bizottság feladata egy új -vagy azonos-
javaslat átadása a Parlament részére. A Parlament ezután egy új első
olvasatban tárgyalja meg a kérdést, ezúttal a témafelelős Michel Rocard
képviselő lesz.

A belpiaci biztos, Charles [McCreevy](McCreevy "wikilink"), reggel
biztosította a JURI bizottságot, hogy a tanács végül el fogja fogadni a
vitatott politikai megegyezés szövegét. Kijelentette, hogy \"a
luxemburgi elnökség írott biztosítékokat kapott az ügy A pontként való
visszahelyezésére egy következő Tanácson\". Mivel az A pontokat vita
nélkül fogadják el, ez kétségtelenné tette, hogy a Tanács nem fogja
felújítani a tárgyalásokat a kérdésben. Ebből következően a Parlament
úgy határozott, hogy az újraindítás a legjobb megoldás.

Michel Rocard képviselő egy nagyon erőteljes beszédet tartott a
biztosnak az ülésen. Azon kívül, hogy a Bizottság néhány \"nem elegáns\"
lépését -például azt, hogy nem vette figyelembe a Parlament lényegi
módosítóit a Tanács számára adott javaslatában- megemlítette, kitért
arra is hogy a holland és német kormányok nem vették figyelembe a saját
parlamentjeiket. Szóvá tette azt is, hogy az ít elnökséget a Microsoft
szponzorálta, valamint a politikai megegyezés ratifikálási kísérleteit
több halászati Tanács ülésen.

Megemlítette hogy egy, a lengyel kormányzattal tartott ülésen a piaci
szereplők megerősítették: a Tanács szövege megengedi a tiszta
szoftverszabadalmakat, és kiváncsi volt hogy a Bizottság miért állítja
továbbra is az ellenkezőjét. Szerette volna kideríteni, hogy a Bizottság
tökéletesen tautologikus definíciója a \"technikai\" koncepciójára
hogyan tud bármely módon különbséget tenni azok között a dolgok között,
amelyek szabadalmazhatóak, és amelyek nem.

Annak ellenére, hogy később tartózkodott az újraindításról szóló
szavazásnál, az a tény hogy csaknem mindenki más mellette voksolt, talán
Michel Rocard személyes érdeme.

A biztos egyértelművé tette, hogy \"bármely megegyezésnek a különböző
érdekek közötti korrekt egyensúlyra kell törekednie\", valamint hogy \"a
Tanács és a Parlament közötti konstruktív dialógus életbevágó a
megegyezés szempontjából\". A biztosnak lehetősége van az újraindítás
megakadályozására, de a Parlament erőteljes döntése és a sok tagállam
által a Tanácsban hangoztatott kételyek miatt a Parlament kérése tűnik a
legjobb módnak egy olyan direktíva megalkotásához amelyre mindenki
vágyik.

Megjegyzések

Jonas Maebe, FFII kurátor:

A biztos megindíthatja a konstruktív dialógust egy új, és
kiegyensúlyozottab javaslat megtételével az Európai Parlament felé. A
folyamat 2002-es elindítása óta felszínre került számtalan új tény
figyelembe vételével a Bizottságnak nagy lehetősége van megadni a
liszaboni stratégiának azokat az ösztönzéseket, amelyekre a sikerhez
szükség van.

Dieter Van Uytvanck, FFII Belgium, elnök:

A demokráciának ezt a győzelmét az Európai Parlament képviselőinek
köszönhetjük. Ma ismét megmutatták, hogy komolyan törődnek az európai
polgárok érdekeivel. És persze köszönjük nekik is. Biztos vagyok benne,
hogy az ő innovatív, szoftverszabadalmaktól mentes klímát kívánó
támogatásuk nélkül ez a lépés nem lett volna lehetséges.

Magosányi Árpád, szakértő:

A JURI ülésen Lévai Katalin és Szájer József képviselte a magyar
érdekeket, köszönjük nekik. És köszönjük lengyel barátainknak azt az
elszántságot amellyel új tagállamként is az európai demokráciát
védelmezik. A mai győzelmet a lengyel képviselők és civilek munkája
alapozta meg, és az hogy a lengyel kormány kétszer is levétette a
halászati Tanács napirendjéről a vitatott szöveg elfogadását. Köszönjük
meg nekik, megérdemlik!
